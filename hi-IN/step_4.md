## Minecraft चलाएँ

Minecraft Pi चलाने के लिए, इसे डेस्कटॉप मेनू से खोलें या टर्मिनल में `minecraft-pi` टाइप करें।

![](images/menu.png)

जब Minecraft Pi लोड हो जाए, तो **Start Game** (गेम स्टार्ट करें) पर क्लिक करें, उसके बाद **Create new** (नया बनाएँ) पर। आप देखेंगे कि मुख्य विंडो थोड़ी-सी ऑफसेट है। इसका मतलब है कि विंडो को आस-पास ड्रैग करने के लिए आपको Minecraft विंडो के पीछे की title (शीर्षक) पट्टी को पकड़ना होगा।

![](images/mcpi-game.png)

अब आप Minecraft के एक गेम में हैं! चारों ओर घूमें फिरें, चीज़ों को हैक करें, और चीज़ें बनाएँ!

चारों ओर देखने के लिए माउस का उपयोग करें और कीबोर्ड पर निम्नलिखित कुंजियों का उपयोग करें:

|    कुंजी     |       कार्य       |
|:------------:|:-----------------:|
|      W       |        आगे        |
|      A       |       बाएँ        |
|      S       |       पीछे        |
|      D       |       दाएँ        |
|      E       |       सूची        |
|    Space     |       कूदें       |
| Double Space |   उड़ें / गिरें   |
|     Esc      | विराम / गेम मेनू  |
|     Tab      | माउस कर्सर छोड़ें |

आप माउस के स्क्रोल व्हील के साथ (या अपने कीबोर्ड पर संख्याओं का उपयोग करके) त्वरित ड्रा पैनल से किसी आइटम का चयन कर सकते हैं, या `E` दबाएँ और सूची में से किसी चीज़ का चयन करें।

![](images/mcpi-inventory.png)

आप हवा में उड़ने के लिए स्पेस बार को दो बार टैप भी कर सकते हैं। जब आप स्पेस बार को छोड़ देंगे तो आप उड़ना बंद कर देंगे, और यदि आप इसे फिर से डबल टैप करते हैं तो आप जमीन पर वापस आ जाएँगे।

![](images/mcpi-flying.png)

अपने हाथ में तलवार के साथ, आप अपने सामने के ब्लॉकों को हटाने के लिए (या खोदने के लिए) उन पर क्लिक कर सकते हैं। अपने हाथ में किसी ब्लॉक के साथ, आप उस ब्लॉक को अपने सामने रखने के लिए राइट क्लिक का उपयोग कर सकते हैं, या किसी ब्लॉक को हटाने के लिए बायाँ क्लिक कर सकते हैं।